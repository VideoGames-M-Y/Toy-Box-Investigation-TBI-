<div dir='rtl' lang='he'>

# משחק מחשב שיקומי - תפקודים ניהוליים - Toy Box Investigation (TBI)



## מהות המשחק

השחקנים הם ילדים אשר עברו פגיעת ראש טראומטית (TBI), מה שגורם לעיתים קרובות לנזקים באזורים שונים במוח, ביניהם תפקודים קוגניטיביים הכוללים לעיתים קרובות תפקודים ניהוליים. משחק זה נועד לעזור למטופל לעבוד על תפקודים ניהוליים שונים כמו לדוגמה אינהיביציה, גמישות, הסקת מסקנות ועוד בעזרת פתרון בעיות שונות בליווי מטפל/ת. 

פלטפורמה - המשחק מתוכנן לפעול על מחשבים או טאבלטים, במטרה לאפשר גישה קלה במרכזי טיפול.




---


## רכיבים רשמיים

### 1. שחקנים

המשחק מיועד עבור שחקן בודד בטווח גילאים 10-12 עם TBI בנוכחות מטפל/ת , ללא אפשרויות הרחבה.

### 2. יעדים

יעד המשחק הוא שהשחקן יצליח להחזיר את כל הצעצועים שנגנבו ממנו על ידי השלמת מגוון משימות שונות. בתחילת כל שלב יופיע בועת טקסט אשר תכווין את השחקן לאיך להתקדם ולהשלים את המשימה הנוכחית.


### 3. תהליכים

* תהליך ההתחלה של המשחק - בתחילת המשחק, יהיה לשחקן בועת טקסט אשר מסבירה את עקרון המשימה.
*	תהליך הליבה של המשחק – השחקן עובר בין תאי שטח (תלוי בשלב הנוכחי שהוא נמצא) והוא פותר משימות שונות לפי ההכוונה שיש בבועת טקסט. כל שלב שהוא מצליח הוא מקבל עוד צעצוע שהמכשפה גנבה.
*	תהליך הסיום של המשחק – השחקן מנצח כאשר הוא מצליח את כל המשימות והשלבים השונים של המשחק ומקבל את כל הצעצועים בחזרה.


### 4. חוקים

* כל שלב עובד על תפקוד קוגנטיבי שונה כך שהחוקים יכולים להשנות. לפי ההוראות שיש בטקסט השחקן צריך להבין איך להתקדם ומה מותר ואסור. לדוגמה,אם המשימה היא לבחור מתוך הכביסה את הגרביים הכחולות אז אסור לו לבחור בגד אחר.
* מכיוון שהמשחק הוא בליווי מטפל/ת, התקדמות במשחק לא תמיד תלויה בשחקן. המטפל/ת יכול להחליט אם לעבור ולדלג על שלב לפי הצרכים של השחקן.



### 5. משאבים

* הוראות טקסט- בתחילת כל שלב מופיע רמז על המסך שיסביר לשחקן מה עליו לעשות בכדי לעבור את השלב הנוכחי.
* משאבים מזדמנים- חפצים בחדר שבעזרתם פותרים משימות ועוברים את השלבים.


### 6. עימותים
במהלך המשחק השחקן ייתקל במכשולים שונים שיביאו לאתגרים פיזיים, זמן, קוגניטיביים ורגשיים. מכשולים פיזיים יקשו על הדרך וישפיעו על פתרון הבעיות, בעוד שמכשולים זמן ידרשו פתרון תחת לחץ. המכשולים הקוגניטיביים ישתנו בין שלב לשלב, ויעודדו גמישות מחשבתית ויכולת הסתגלות לשינויים. בנוסף, השחקן יתמודד עם מכשולים רגשיים שיבחנו את התמודדותו עם תסכולים כשלא מצליחים לפתור בעיה, ומכשולים דיוק שידרשו פתרונות מדויקים, תוך חזרה על פעולות במקרה של טעויות. כל אלה מעודדים פיתוח תפקודים ניהוליים חשובים.



### 7. גבולות

גבולות המשחק משתנים משלב לשלב, מיקום כל שלב במשחק הוא שונה כך שעולה רמת הקושי. השלבים הראשונים יהיו בתאי שטח יותר מוכרים לילד, כמו לדוגמה חדר שינה רחוב, אך השלבים המתקדמים יהיו באזורים פחות מוכרים כמו לדוגמה יער ונהר. הניידות של השחקן משתנה משלב לשלב כך יש מכשולים שונים אשר מקשים על השחקן להשלים את השלב הנותר.

### 8. תוצאות

יש כמה תוצאות:
* ניצחון - כאשר השחקן משלים את המשימה הנוכחית, הוא מקבל חלק מהצעצועים אשר נגנבו ממנו, ואם הוא מצליח להשלים ולעבור את כל שלבי המשחק הוא מקבל את כל הצעצועים הגנובים. 
* הפסד - כאשר השחקן מפסיד ולא מצליח את השלב הנוכחי, השלב מתאפס בצורה בולטת כך שהמטופל מבין את שהמשימה לא הושלמה.
* דילוג על שלב- למטפל/ת יש את האפשרות לבחור לדלג על שלבים על פי הצורך והרמה של הילד.

---

</div>
