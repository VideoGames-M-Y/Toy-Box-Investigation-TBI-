##### רכיבים דרמטיים:
---
## 1. אתגר ##
   - כדי לשחק במשחק שלנו יידרשו יכולת קריאה ומיומנויות ברמה נמוכה של אינהיביציה (עיכוב תגובה) ויכולת תכנון וארגון. מטרת המשחק הינה לשפר יכולות אלו ולכן עם הזמן במעלה השלבים יעלו רמות הקושי וכמו כן יעלו הדרישות של כישורים אלו לרמה מתקדמת יותר.
   - במידה ונרצה לאפשר לשחקן או למטפל לבחור רמות קושי *בצורה ידנית*, ניצור תפריט שלבים המחולק לקבוצות, כל קבוצה תכיל שלבים העובדים על אותו תת עקרון טיפולי המסודרים ברמת קושי עולה וניתן יהיה לבחור בשלב מסויים ללא צורך בהגעה כרונולוגית אליו.
   - במידה ונרצה לשנות את רמת הקושי *באופן דינמי* לפי התקדמות השחקן, ניצור טיימר (שיהיה מוסתר מהשחקן, כלומר מאחורי הקלעים) המודד את כמות הזמן שלקח לשחקן לעבור את השלב האחרון ומשווה אותו לשלבים אחרים מאותה קבוצה, במידה והזמן שלקח לו הוא ארוך בצורה משמעותית השלב הבא יהיה עם ״חידה״ ברמה נמוכה יותר, שעל פי צוות הסטודנטיות של ריפוי ועיסוק הוגדר כפשוט יותר.

---


## 2. זרימה ##
   - על מנת למקד את תשומת הלב של השחקן, כל שלב יכיל אך ורק פריטים הנוגעים למשימת השלב. כלומר לשחקן תופיע הודעת טקסט ובה המשימה שעליו להשלים, למשל ״עליך לקחת רק את הגרביים הכחולות לכביסה״, מפת השלב תכיל כרביים כחולות בין ערימות כביסה אך נשאיר החלל בתפאורה מינימלית בכדי למנוע הסחות דעת מיותרות.
   - במידה שהשחקן ביצע לא נכון את המשימה שהוטלה עליו (למשל באותה דוגמה כמו קודם, הוא אסף גרב אדומה) השלב יתאפס ויהיה עליו להתחיל מהתחלה, אך בכדי למנוע תסכול לאחר מספר כשלונות רצופים הוא יחזור לנקודה האחרונה לפני הטעות שביצע.
   - בסוף כל שלב, לאחר ביצוע נכון של המשימה השחקן יקבל פידבק חיובי בצורה ויזואלית. (כל חבילת שלבים מסתיימת בכך שהדמות מוצאת את אחד המשחקים מארגז הצעצועים, ייתכן ונוסיף אפשרות שהשחקן יוכל להחליט ״ללבוש״ את הצעצוע שמצא)

---

## 3. שעשוע ##
   - מכיוון שהמשחק מיועד להיות כלי מקצועי, מלבד שינוי ״skin״ לדמות המשחק לא יכיל גורמים שאינם רלוונטיים למשימת השלב.
   - השחקן יוכל לבחור לשחק שוב ולבקר בשלבים שכבר ביצע וסיים בהצלחה לצורך משחק והנאה.
   - המשחק מיועד עבור לילדים בגילאי 8-12 לאחר פגיעת ראש (TBI- Traumatic Brain Injury) בעלי קשיים בתפקודים ניהוליים לכן הוא יעוצב בהתאם עם רקעים צבעוניים וילדותיים.
   - על מנת שהמשחק יוכל להתאים לסוגי שחקנים שונים נוכל להוסיף רמת קושי (מעבר לשלושת רמות הקושי הבסיסיות) בה השחקן לא יקבל הוראות או רמזים עבור המשימות בשלבים כלל, אלא יצטרך להבין אותה בעצמו תוך כדי תנועה. בכך המשחק יכול לפנות לקהל יעד רחב יותר משום שהחזות החיצונית שלו תיראה ילדותית ומשימות פשוטות יחסית, אך ניחוש המשימה כתוצאה מכשלונות יקשה על השחקן.

---

## 4. רגשות ##
   - תוך כדי המשחק נרצה שהשחקן יחוש הנאה וציפיה, כדי לתת לו מוטיבציה להמשיך לשחק גם כשהשלבים מתחילים להקשות עליו.
   - עיצוב המשחק שמח וילדותי, והפידבקים החיוביים שהשחקן מקבל יגרמו לו לצפות למה שיקבל בפידבק החיובי הבא.

---

  
## 5. סיפור רקע ##
- הרקע למשחק הוא שמכשפה הגיעה לביתו של הילד וגנבה לו את קופסת הצעצועים שמכילה את כל הצעצועים של הילד. הילד יוצא למסע בעקבות המכשפה כדי להשיב את קופסת הצעצועים שלו.
- בתחילת המשחק יתנגן סרטון בו רואים את המכשפה מיעה וגונבת את קופסת הצעצועים.

---

## 6 דמויות ##
   - הדמויות המרכזיות במשחק יהיו הילד, אותו ישחק השחקן, והמכשפה שתגלם את דמות הנבל (NPC).
   - ככרגע המשחק לא יכיל דמויות משנה כלשהן על מנת לא לבלבל את השחקן.
   - השינוי היחיד בדמויות המשחק הוא שניתן לשנות את מראה הדמות בהתאם לחפצים (״פידבקים חיוביים״) שיתקבלו בסיום ״חבילת״ שלבים.
---


## 7. עלילה ##
![image](https://github.com/user-attachments/assets/29efb72d-18f5-491f-9c73-cff47cced783)


- עלילת המשחק היא שהילד יוצא למסע בעקבות המכשפה על מנת להשיב את קופסת הצעצועים שלו. מאחר והמכשפה מיהרה לברוח, במהלך התעופה שלה נפלו מהקופסה כמה צעצועים שבעקבותם הילד הולך ובכל סוף ״חבילת״ שלבים הילד מוצא צעצוע וממשיך ל״חבילה״ הבאה.
- העלילה בעלת מימד אחד, כלומר במידה והשחקן יתקדם ויעלה בשלבים העלילה תתקדם, במידה ולא, העלילה לא תתקדם.

---


## 8. בניית עולם ##
- העולם יהיה בנוי מ4 ״מפות״ מרכזיות שמהוות את 4 ״חבילות״ המשחק: חדר השינה של הילד, רחוב, יער, טירה. לכל ״חבילת״ שלבים רקע זהה על מנת לגרום לשחקן להרגיש שהוא באותו שלב כל הזמן ולגרום לאינסטינקטים שלו לחשוב בצורה זהה במשימות שונות במטרה לגרום לגמישות מחשבתית כלומר ההתגברות על אינסטינקטים אלו.
